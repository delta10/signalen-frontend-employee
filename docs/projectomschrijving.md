# Projectomschrijving studentenproject Hogeschool Utrecht

## Opdrachtgever
**Delta10**

### Contactpersonen
- Justian Spijkerbosch  
  E: justian@delta10.nl
- Bart Jeukendrup  
  E: bart@delta10.nl
- Vienna Meijer  
  E: vienna@delta10.nl

---

## Wat is Signalen
**Signalen** is een open source meldingsplatform dat al door meer dan 50 Nederlandse gemeenten wordt gebruikt – waaronder Amsterdam, Utrecht en Den Haag.

Met Signalen lossen gemeenten meldingen in de openbare ruimte sneller, slimmer en transparanter op. Van zwerfafval tot kapotte lantaarnpalen: Signalen maakt het eenvoudig voor inwoners om meldingen te doen én houdt hen automatisch op de hoogte van de afhandeling.

Ingebouwde AI routeert meldingen automatisch naar de juiste afdeling. Melden kan via het online webformulier of met behulp van de **Zo Gemeld** app.

---

## Projectbeschrijving
Grote gemeenten ontvangen honderden tot duizenden meldingen per dag. Daarom is het van groot belang dat de interface voor het afhandelen van meldingen eenvoudig en soepel werkt. We hebben van onze gebruikers teruggekregen dat dit nog niet altijd het geval is.

### Behandelaren bij gemeenten missen de volgende zaken in de webinterface:
- Het eenvoudig kunnen maken, opslaan en hergebruiken van filters waarmee ze hun werklijst kunnen structureren.
- Meldingen in de lijstweergave en op de kaartweergave tegelijk kunnen zien, in samenhang kunnen gebruiken en eenvoudig kunnen switchen tussen deze weergaves.
- Het eenvoudig kunnen wisselen tussen de lijst- en detailweergave van meldingen waarbij je niet verliest waar je bij je vorige actie bent gebleven.
- Het kunnen uitvoeren van “bulk-acties” op meerdere meldingen tegelijk.
- Het automatisch (met AI) kunnen detecteren en koppelen van dubbele meldingen en het met één klik afhandelen van deze meldingen.

We vragen aan het studententeam om een **nieuwe behandelinterface** te ontwikkelen op basis van een volledig nieuw frontend project.  
De frontend zal gebruik maken van de bestaande **Signalen REST API**.

Als basis hebben we een voorkeur voor **React / NextJS**, maar we staan open voor advies vanuit het team.

Ook is er ruimte voor eigen initiatief, zoals bijvoorbeeld:
- het ondersteunen van shortcuts voor de geavanceerde gebruiker.
- gebruikersonderzoek doen bij gemeenten.

We dagen het studententeam uit om productieve en slimme ontwikkelmethoden te vinden, zoals de inzet van **generatieve AI** en hoogwaardige componentbibliotheken.

---

## Technologieën en/of concepten
- **UI/UX:** Figma
- **FE:** React / NextJS, HTML, CSS, JavaScript / TypeScript, tailwind-css, Shadcn
- **AI:** Python, Fasttext, scikit-learn of andere bibliotheken
- **(BE/CSC):** Python, Django, Docker, Kubernetes

---

## Verwachte benodigde rollen
- UI/UX
- FE
- AI
- (BE/CSC)

---

## Welke probleem of innovatie wordt opgelost?
Met deze opdracht wordt een cruciaal knelpunt aangepakt in de dagelijkse werkwijze van behandelaren: de beperkte gebruiksvriendelijkheid en efficiëntie van de huidige behandelinterface binnen **Signalen**.

---

## Ideale eindresultaat
Een nieuwe, intuïtieve en krachtige behandelinterface voor het Signalen-platform dat behandelaren optimaal ondersteunt.

### Voor behandelaren betekent dit:
- **Sneller en effectiever werken**: eenvoudig filters aanmaken, opslaan en hergebruiken (type melding, locatie, urgentie, status).
- **Volledig overzicht van meldingen**: meldingen zichtbaar in lijst- én kaartweergave, met vloeiende interactie.
- **Naadloze gebruikerservaring**: bij wisselen tussen lijst- en detailweergaven verlies je niet je plek.
- **Slimme AI-ondersteuning**: dubbele meldingen automatisch herkend en gegroepeerd, af te handelen met één klik.

### Extra
Indien tijd over is: verbetering van het bestaande **AI categoriseringsmodel** (routeren van meldingen). Het huidige model vereist veel historische data en werkt minder goed bij kleinere gemeenten. Nieuwe technieken kunnen dit verbeteren.

---

## Sustainable Development Goals (SDG’s)
- **3. Goede gezondheid en welzijn** – Verzeker een goede gezondheid en promoot welzijn voor alle leeftijden.
- **8. Waardig werk en economische groei** – Bevorder aanhoudende, inclusieve en duurzame economische groei, volledige en productieve tewerkstelling.
- **16. Vrede, veiligheid en sterke publieke diensten** – Bevorder vreedzame en inclusieve samenlevingen en verzeker toegang tot publieke diensten.  